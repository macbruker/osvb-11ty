---
title: 'Vil du være hovedtrener sommeren 2024?'
description: 'Har du et brennende engasjement for sandvolleyball og lyst til å jobbe med det sommeren / sandvolleyballsesongen 2024?'
media: '/assets/images/hovedtrener-2024.webp'
---

## Hvem er vår nye hovedtrener?
OSVB søker hovedtrener til å ta ansvar for treninger, trenere og spillere på Voldsløkka i sommer. Vi søker deg som er engasjert og har en del erfaring med sandvolleyball, og har tid og lyst til å sørge for lykkelige medlemmer hos oss i OSVB. Det er en fordel om du er strukturert, kommuniserer godt og trives med å jobbe i team. Er det deg?

### Vi ønsker at du er
* Interessert i sandvolleyball og har erfaring som trener
* Opptatt av utvikling innen idrett og engasjert i ditt arbeid
* Leken og kreativ med godt humør
* Ansvarsbevisst, initiativrik og fleksibel
* Positiv, engasjert og har gode samarbeidsevner

### Vi tilbyr
* Trenermøter, worklshops og oppfølging fra sporslig ansvarlig i klubben for inspirasjon og utvikling som trener
* Et flott miljø med mange som brenner for sandvolleyball
* Delaktighet i å videreutvikle OSVB
* Arbeidstøy fra vår samarbeidspartner Hummel
* Lønn etter avtale

## Kort om hovedtrener sitt ansvar

Sesongforberedelser: Planlegge konsept for treninger og finne de beste trenerne for å sikre en knall sandvolleysesong på Voldsløkka for spillere på alle nivåer.

### Sesonggjennomføring
Følge opp trenere og treningsgrupper, og sikre at flest mulig får glede av å trene med OSVB på Voldsløkka gjennom hele sesongen.

### Sesongevaluering
Bidra til å hente inn tilbakemeldinger fra spillere og trenere, slik at vi kan lære og bli bedre sesong for sesong.

## Hvordan søker du?
Send oss en e-post til post@osvb.no med litt info om deg, din motivasjon og hvorfor du er en god kandidat, samt en enkel CV med relevant erfaring.

Du kan søke alene eller sammen med en annen. Vi avtaler og gjennomfører intervjuer fortløpende. Stillingen er lønnet.

Vi håper å høre fra deg som er nysgjerrig på stillingen! Send oss også gjerne også en e-post om har spørsmål eller lurer på om stillingen kan være noe for deg.

## Søknadsfrist
4\. Februar 2024