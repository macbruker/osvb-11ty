---
title: Turneringer
description: 'Det du trenger å vite om våre nasjonale, regionale og andre sosiale turneringer.'
permalink: '/turneringer/'
layout: default.njk
eleventyNavigation:
  key: Turneringer
---


## Nasjonale og regionale turneringer

For å spille NorgesTour (NT), RegionalTour (RT) og NM må man ha lisens. Logg inn med din egen profil på [Min Idrett](https://www.minidrett.no/lisens?sports=158) og velg riktig sandvolleyballisens.

Se [kalenderen for Norgestour](https://volleyball.no/norgestour/) på NVBF sine sider.


## Sosiale turneringer

Treninger og andre sosiale turneringer krever ikke lisens, men anbefales på grunn av forsikringsdekning. Du må være medlem i Oslo Sandvolleyballklubb (OSVB) i alle sosiale turneringer unntatt Challenger.

Se [klubbkalenderen](/kalender) for kommende turneringer.


### Challenger

For elite og nivå 1, men turneringen er åpen for alle nivå. Det kjøres dame- og herreklasse med 6–16 lag i hver klasse. Det spilles modifisert puljespill med påfølgende A- og B-sluttspill. Alle kamper spilles ett sett til 21 poeng.


### Mixturnering

Åpen for alle nivå. Laget må bestå av en jente og en gutt. Alle kamper spilles ett sett til 21 poeng. Turneringen legges opp sånn at alle skal få spilt så mange kamper som mulig. Turneringen har vanligvis to divisjoner, men reduseres til en dersom det er få lag.


### Serie A

Åpen for alle nivå. Dette er vår mest sosiale turnering. Du trenger ingen makker til denne turneringen, så det er like fint å komme alene på jakt etter nye venner, som med vennegjengen. For hver kamp får du spille med en ny person som trekkes tilfeldig blant de påmeldte! 

Alle kamper spilles to mot to. På denne måten er det en enkel og morsom måte å bli kjent med nye mennesker, og kanskje også få tips til å forbedre sitt eget spill. 

En dame- og herre-vinner vil bli utpekt på slutten av turneringen, basert på resultatene i sine kamper.


### Klubbturnering

Dette er våre nivåbestemte turneringer der du kan matche deg mot andre fra din treningsgruppe på ditt nivå. Du kan melde deg på det nivået du trener på eller høyere, men ikke et lavere nivå. Eksempelvis kan ikke D1 melde seg på en klubbturnering forbeholdt D2 og D3. 


### King of the Court

Åpent for alle nivå. Du har kanskje sett det på TV - formatet der det er 4 lag per bane som spiller om å sanke flest poeng før tiden er ute? 

Vi kjører vår helt egen King of the Court på løkka, med spillperioder på 12 minutter og inntil 4 lag per bane. Det spilles paradis, og lagene med flest poeng rykker opp og færrest poeng rykker ned før neste runde.


### King & Queen
Åpent for alle nivå. Du spiller ett sett med hver av de andre 3 spillerne på din bane. Du sanker individuelle poeng, og spillerne med flest poeng etter de innledende rundene får spille finale. Vinneren av finalerunden blir King / Queen of Voldsløkka!


### ~~4 friends~~
~~Åpent for alle OSVB-medlemmer uavhengig av nivå, og vi oppfordrer til å teame opp med spillere på tvers av nivåer og bekjentskap.~~

~~4 friends har fire spillere per lag. 2 damespillere og 2 herrespillere. Kampene spilles 2 mot 2. Dame, herre og mix. Når ditt firerlag møter et annet firerlag, spiller 2 av spillerne på laget for å sanke poeng, og de resterende 2 heier på sitt lag.~~

## Påmelding og priser

Påmeldingen åpner vanligvis noen dager før turneringen, og det er førstemann til mølla. 

| Turnering         | Pris                      |
| :-----------------| :------------------------ |
| Serie A           | **kr. 100,-** per spiller |
| King & Queen      | **kr. 100,-** per spiller |
| Challenger        | **kr. 200,-** per lag     |
| Mixturnering      | **kr. 200,-** per lag     |
| Klubbturnering.   | **kr. 200,-** per lag     |
| King of the Court | **kr. 200,-** per lag     |

Betales gjøres ved påmelding. Husk fullt navn!

## Venteliste
Dersom turneringen er full, kan du melde deg på venteliste ved å sende en melding til oppsatt turneringsleder. Unntaket er Serie A hvor ventelista legges ut på [Facebook-siden til Serie A](https://www.facebook.com/share/g/15Z96DNM5w/). 

På turneringer med lagvis påmelding, må man inkludere navn på makker når man melder seg på venteliste.


## Avmelding og refusjon

Påmeldning er bindende, og refusjon utbetales kun unntaksvis. 

**Gi beskjed dersom dere blir forhindret fra å delta!** Vi har ofte folk på venteliste som gjerne vil ha den ledige plassen. 

Det skaper trøbbel i kampoppsettene dersom noen ikke møter opp, og det blir mindre spilletid til de som stiller. 

Alle avmeldinger skal sendes så tidlig som mulig til oppsatt turneringsleder eller til Vilde på 95 19 42 28. 
